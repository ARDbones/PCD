\chapter{Programmazione Concorrente}

\section{Processi e Thread}
Ci sono due tipi di multitasking: 
\begin{itemize}
\item cooperativo, in cui i programmi in esecuzione vengono interrotti solo quando sono disposti a cedere la CPU;
\item preemptive, dove il sistema operativo interrompe i processi senza consultarli, garantendo l'esecuzione a tutti (preferibile, ma più complessa da gestire).
\end{itemize}
\textbf{Processo}: programma in esecuzione, rappresentato dal proprio codice + proprio program counter + proprio spazio di indirizzamento. \\
\textbf{Thread}: singolo flusso di controllo all'interno di un processo. Un processo può avere più thread. 
Un programma è multithreaded quando consiste di più thread concorrenti.

\paragraph{Condizioni di Coffman}
Sono quattro condizioni che determinano un \textit{deadlock} se sono tutte e quattro presenti:
\begin{itemize}
\item mutua esclusione
\item attesa circolare
\item accumulo di risorse
\item impossibile rilasciare le risorse (no preemptive)
\end{itemize}

\section{Creare Thread in Java}
Anche i thread sono oggetti della classe \texttt{Thread}. Ci sono due modi per creare un thread: estendere \texttt{Thread} o implementare \texttt{Runnable}.
\begin{lstlisting}

class C extends Thread{
    public void run(){ ..codice thread.. }
    // override
}

C c=new C();
c.start(); // solo con questa invocazione viene effettivamente attivato il thread dalla JVM
	
class C implements Runnable{
    public void run(){ ..codice thread.. }
    // override
}

C c=new C();
Thread t=new Thread(c);
t.start(); // solo con questa invocazione viene attivato il thread 

\end{lstlisting}
\paragraph{Differenza tra i due} Un oggetto \texttt{Thread} rappresenta il meccanismo che esegue l'attività logica del thread, mentre un oggetto \texttt{Runnable} rappresenta l'attività logica in sé.
Implementare \texttt{Runnable} è utile a causa del vincolo di ereditarietà singola, mentre estendere \texttt{Thread} è utile quando si usano altri metodi di \texttt{Thread}. Inoltre \texttt{Thread} permette di usare direttamente \texttt{this} per riferirsi al thread, mentre \texttt{Runnable} necessita il metodo statico \texttt{currentThread()}.

I thread possono essere dichiarati senza riferimento se usati direttamente come oggetto di invocazione. Questi oggetti non sono preda del garbage collector, perché esiste sempre un riferimento implicito ad oggetti di tipo \texttt{Thread}.

\texttt{Thread} possiede un costruttore ad un parametro di tipo stringa che permette di dare un nome ad un thread. Un nuovo thread è effettivamente attivato solo dopo l'invocazione di \texttt{start()}. \\
\textbf{NB}: anche il main ha un suo thread logico, detto main thread. La terminazione del main thread non implica la terminazione dell'esecuzione del programma, che continua finché ci sono thread attivi.


\section{Ciclo di vita di un Thread}
All'interno del ciclo di vita di un thread è possibile distinguere 4 stati:
\begin{itemize}
\item \textbf{new}, in cui il thread viene creato con l'istanziazione dell'oggetto
\item \textbf{runnable}, quando il thread è virtualmente in esecuzione
\item \textbf{not runnable}, quando il thread è bloccato in attesa di qualcosa (I/O, sleep, lock, ecc)
\item \textbf{terminated}, quando il thread termina l'esecuzione con l'uscita dal metodo run
\end{itemize}
Il metodo \texttt{sleep(int millisecondi)} mette un thread in stato not runnable per un tempo indicato in millisecondi.

\section{Thread e le eccezioni}
Le eccezioni nel metodo run se sono \textit{controllate} vanno gestite all'interno del metodo, mentre se è \textit{non controllata} possono esserci dei problemi: se non viene gestita, viene sollevata l'eccezione, interrotto il thread, ma l'esecuzione degli altri thread prosegue, quindi potrebbe venire ignorata. 

Si può installare nel thread un gestore delle eccezioni \textit{non controllate} di tipo \texttt{Thread.UncaughtExceptionHandler}, passandolo al metodo \texttt{setUncaught ExceptionHandler()}.

\section{Correttezza di un programma concorrente}
La correttezza in un programma concorrente non è facile da assicurare. Deve essere corretto l'output, si deve garantire che tutti i thread abbiano la possibilità di essere eseguiti e assicurare che il programma non deteriori le prestazioni impegnando inutilmente la CPU.
La gestione dell'ordine di esecuzione dei thread dipende dal sistema operativo.

È possibile influenzare lo scheduling tramite la priorità dei thread e il metodo \texttt{yield()}.
Un thread ottiene la stessa priorità del thread che l'ha creato, ma \texttt{setPriority()} permette di assegnare una diversa priorità. Se due thread sono nello stato runnable, viene eseguito quello con priorità maggiore.
Il metodo statico \texttt{yield()} fa abbandonare la CPU dal thread che la sta utilizzando per permettere ad altri thread con la stessa priorità di usarla.
Non è assicurato che il SO segua questi parametri; non bisogna basare la correttezza di un programma sulle priorità o su \texttt{yield}, ma usare piuttosto \texttt{sleep} o \texttt{wait}.

\section{Terminazione di un thread}
Il metodo \texttt{join()}  permette di far attendere un thread la terminazione di un altro thread. \\
Il metodo \texttt{interrupt()} permette di interrompere un thread, assegnandogli lo stato di interruzione tramite un flag booleano. \\ Tramite \texttt{Thread.currentThread().isInterrupted()} è possibile sapere il valore del flag e decidere come reagire all'interruzione, se concludere il \texttt{run()} o ignorare la richiesta. Se il thread era nello stato not runnable, genera l'eccezione \texttt{InterruptedException}.

Ci sono dei thread che lavorano in background, detti demoni. Questi hanno un metodo run con un loop infinito che attende richieste da altri thread. È possibile creare un thread demone con \texttt{t.setDaemon(true)} prima dello \texttt{start()}. I thread demoni non mantengono attivo il programma: se sono rimasti solo demoni il programma viene terminato.

\section{Il problema della condivisione dei dati}
Due thread concorrenti possono accedere agli stessi dati; c'è bisogno di gestire gli accessi per non danneggiare i dati condivisi. Per ogni oggetto condiviso, vanno individuate le sezioni critiche e sincronizzate le entrate dei thread in queste sezioni in modo che in ogni istante un solo thread starà eseguendo le istruzioni della propria sezione critica.

Un metodo è quello dei \textbf{lock}, che indicano che l'oggetto sta venendo usato nella sezione critica.
Le sezioni critiche vanno racchiuse nei blocchi \texttt{synchronized (exp) \{…\}}, dove \textbf{exp} è l'oggetto per cui il codice nel blocco è una sezione critica.
Un thread che arriva al blocco richiede il lock:
\begin{itemize}
\item se lo ottiene, blocca l'accesso finché non termina il codice, poi rilascia il lock; viene rilasciato anche se interrotto da un'eccezione
\item se non lo ottiene, viene sospeso e messo in coda finché non si libera
\end{itemize}
Se un thread viene interrotto e perde la CPU (NB: è diverso dall'interruzione per un'eccezione), mantiene il lock finché non termina l'esecuzione, bloccando tutti i thread che vorrebbero accedere al blocco synchronized dell'oggetto.

Se un intero metodo rappresenta una sezione critica, si può usare synchronized nella dichiarazione del metodo, ma il marcatore non fa parte della segnatura e non viene ereditato. Le richieste di sincronizzazione fanno parte dell'implementazione, non dell'interfaccia di una classe, quindi una interfaccia non può avere metodi synchronized.

I lock di Java sono rientranti, cioè un thread può acquisire i rilasciare più volte il lock su uno stesso oggetto.

\section{Thread Pool e Executors}
Come già detto, c'è una differenza tra l'attività logica da eseguire concorrentemente (Task -> oggetto Runnable) e il meccanismo che esegue l'attività concorrentemente (Thread). Di solito, prima di suddivide il lavoro in task, poi si pensa alla loro politica di esecuzione. \\
Creare un nuovo thread può essere costoso, oltre ad essere difficile da gestire bene. La soluzione è cedere una parte del controllo al sistema tramite i Thread pool e gli \texttt{Executors}.

I Thread pool contengono un insieme di thread pronti, ognuno con una propria coda di task, cioè di oggetti \texttt{Runnable}. Ogni thread guarda la propria coda ed invoca il metodo run per l'oggetto presente e alla fine dell'esecuzione invece di terminare verifica se ci sono altri oggetti in coda. Se la coda è vuota, il thread "ruba" (\textit{work stealing}) una task dalle altre code o si mette in attesa.

Tramite gli oggetti della classe \texttt{Executors} è possibile istanziare dei Thread pool. Alcuni tipi:
\begin{itemize}
\item \texttt{FixedThreadPool} - insieme di thread di dimensione fissa
\item \texttt{CachedThreadPool} - insieme di dimensione variabile in base a quanti task sono da eseguire
\item \texttt{ScheduledThreadPool} - esegue le task con una temporizzazione
\item \texttt{SingleThreadExecutor} - usa un solo thread
\item \texttt{WorkStealingPool} - usa tutti i processori disponibili
\end{itemize}
Tramite il metodo \texttt{execute(Runnable r)} viene gestita l'esecuzione delle task da parte dell'Executor.

\section{Callables e Future}
L'interfaccia \texttt{Callable<T>} permette di definire delle task che producono un risultato di tipo T. Si deve implementare l'interfaccia contenente il solo metodo \texttt{T call()}.

L'uso delle Callables è strettamente legato a quello dell'interfaccia \texttt{Future}. Infatti per eseguire una Callable è necessario utilizzare un ExecutorService, il quale ha un metodo \texttt{submit()} per gestire la Callable e ritorna un oggetto Future. Future è un contenitore che viene riempito con un valore T il cui calcolo sta avvenendo in parallelo. Una \texttt{get()} sull'oggetto Future ritorna il contenuto se è stato calcolato, altrimenti rimane in attesa fino al termine del calcolo. \\
Il metodo \texttt{invokeAny()} ritorna il risultato di una task che è terminata con successo; \texttt{invokeAll()} li ritorna tutti, \texttt{invokeFirst()} solo il primo.

Un ExecutorService rimane sempre in attesa di task, quindi una volta finito va terminato con il metodo \texttt{shutdown()}.
